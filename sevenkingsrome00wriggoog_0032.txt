rrnqmurus miscus 23

qui proelio bis susi, perditis jam prope rebus, pacem
petiere.

¹ 30. Bello Sabino perfecto Tarquinius triumphans
Romam rediit. Inde Latinis bellum fecit: ubi nus·
quam ad universae rei dimicationem ventum est. Ad .
singula oppida circumferendo arma, omne nomen
Latinum domuit. Pace deinde sacta, urbem muro
lapideo cujus exordium operis Sabino bello turbatum
erat cingere parat: et infima urbis loca cloacis in
Tiberim ductis siccat: et aream ad aedem in Capi-
tolio Jovis, quam voverat bello Sabino, jam praesa-
giente animo futuram olim amplitudinem loci,
occupat fundamentis.

31. Eo tempore in regia prodigium visu eventuque
mirabile suit. Puero dormienti, cui Servio Tullio no-
men fuit, caput arsisse ferunt multorum in conspectu.
Plurimo igitur clamore inde orto excitos reges: et quum
quidam familiarium aquam ad restinguendum ferret,
ab regina retentum: sedatoque eam tumultu moveri
vetuisse puerum3 donec sua sponte experrectus esset.
Mox cum somno et flammam abiisse. Tum abducto
in secretum viro Tanaquil, ‘Viden' tu puerum hunc,’
inquit, ‘quem tam humili cultu educamus? Scire
licet, hunc lumen quondam rebus nostris dubiis fu·
turum, praesidiumque regiae afflictae: proinde eum
omni indulgentia nostra nutriamus! Itaque Tarqui·
nius puerum in summa caritate atque honore habuit,
erudiitque artibus, quibus ingenia ad magnae fortunae
cultum excitantur. Juvenis evasit vere indolis regiae:
nec, quum quaereretur gener Tarquinio, quisquam Ro
manae juventutis ulla arte conferri potuit: filiamque
ei suam rex despondit.

 

