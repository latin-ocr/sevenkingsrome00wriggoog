serevms ruinius. 27-

voce exclamat, ‘Quid hoc, Tarquini, rei est? qua tu
audacia, me vivo, vocare ausus es Patres? aut in sede
considere mea?' Quum ille ferociter ad haec, se patris
sui tenere sedem, respondisset, clamor ab utriusque
fautoribus oritur, et concursus populi fiebat in cu·
riam: apparebatque regnaturum qui vicisset. Tum
Tarquinius, necessitate jam ipsa cogente ultima au-
dere, multo et aetate et viribus validior, medium
arripit Servium 3 elatumque e curia in inferiorem
partem per gradus dejicit Inde ad cogendum sena·
tum in curiam redit. Fit luga regis apparitorum
atque comitum. Ipse prope exsanguis quum domum
se reciperet, ab iis, qui missi ab Tarquinio erant, inter·
ficitur. · Creditur, quia non abhorret a cetero scelere,
admonitu Tulliae id factum Carpento certe <id quod
satis constat) in forum invecta, nec reverita coetum
virorum, evocavit virum e curia, regemque prima
appellavit. A quo facessere jussa ex tanto tumultu
quum se domum reciperet, repente inhibuit frenos is,
qui jumenta agebat, jacentemque dominae Servium
trucidatum ostendit Foedum inhumanumque inde
traditur scelus, monumentoque locus est: Sceleratum
vicum vocant, quo amens, agitantibus furiis sororis
ac viri, Tullia per patris ‚corpus carpentum egisse
fertur, partemque sanguinis ac caedis paternae cruento
vehiculo, contaminata ipsarespersaque, ad penates suos
virique sui tulisse. ’

Ser. Tullius regnavit annos quattuor et quadraginta,
ita ut bono etiarn moderatoque succedenti regi diffi-
cilis aemulatio esset Ceterum id quoque ad gloriam
accessit, quod curn illo simul justa ac legitima regna
occiderunt.

 

